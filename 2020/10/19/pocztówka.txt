Pocztówka
Limit pamięci: 32 MB

W czasie ferii zimowych w górach Wojtek kupił ogromną pocztówkę z panoramą gór. Po powrocie do domu oprawił ją w ramkę i powiesił na ścianie, aby móc ją codziennie podziwiać. Jednak po kilku tygodniach znudził się widokiem z pocztówki.

Pamiątka z gór już miała powędrować na strych, kiedy Wojtek wpadł na genialny pomysł, aby odciąć kilka gór z lewej strony i kilka z prawej i otrzymać nową, ciekawszą panoramę. Jednak gdyby odciął za dużo, nowy widok mógłby być mało efektowny. Aby temu zapobiec, Wojtek chciałby zostawić na pocztówce co najmniej jedną górę o wysokości nie mniejszej niż m.

Teraz Wojtek musi wybrać najładniejszą z możliwych kompozycji. Jednak nie wie jeszcze, jak trudne jest to zadanie - aby go o tym przekonać, policz, na ile sposobów może otrzymać nową, ciekawszą panoramę. W szczególności powinieneś uwzględnić, że Wojtek może się rozmyślić i pozostawić pocztówkę w stanie niezmienionym, o ile tylko zawiera ona górę wysokości co najmniej m.
Wejście

W pierwszym wierszu standardowego wejścia znajdują się dwie liczby całkowite n i m(1 <= n <= 1000 000, 1 <= m <= 1000 000 000 ), oddzielone pojedynczym odstępem i oznaczające odpowiednio liczbę gór na pocztówce i minimalną wysokość góry, która czyni panoramę efektowną. Drugi wiersz zawiera n liczb całkowitych (większych od 0 i mniejszych lub równych 1000 000 000, różnych ), pooddzielanych pojedynczymi odstępami. Są to wysokości gór w kolejności od lewej do prawej.

W testach wartych co najmniej 20% punktów zachodzi , a w testach wartych co najmniej 50% punktów - n<=25000.
Wyjście

Na standardowe wyjście Twój program powinien wypisać dokładnie jedną liczbę całkowitą - liczbę wszystkich kompozycji, które spełniają podane warunki.
Przykład

Dla danych wejściowych:

5 100
80 102 90 98 100

poprawną odpowiedzią jest:

11

Komentarz do przykładu

Następujące jedenaście kompozycji spełnia warunki zadania:
80 102 90 98 100
102 90 98 100
90 98 100
98 100
100
80 102 90 98
80 102 90
80 102
102 90 98
102 90
102 